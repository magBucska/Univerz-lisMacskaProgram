A tiszta kód nagyon fontos dolog. Egyszer már takarítottuk a kódot, kivettük belőle az okafogyottá
vált legelső tesztesetet. Most folytassuk a takarítást.

1) Ha valahol commentet látunk, azt azonnal törölni kell. Azért, mert előbb-utóbb nem lesz igaz.
	A Macska osztály elején lévő commenttel pont ez a helyzet. Töröld ki az egész sort!

2) Mint emlékszünk rá,a nevek nagyon fontosak. A Macska.kap metódus paraméterének most éppen az a neve,
	hogy string. Ez nem mond nagyon sokat. Mi lenne, ha az lenne a neve, hogy kaja?
	Változtasd meg a nevét!
	Tipp: a paraméter többször előfordul a függvényben. Mindenhol meg kell változtatni.
		Ennek legegyszerűbb módja az, hogy az eclipse-el nevezteted át.
		Rámégy, és nyomsz egy Shift+Alt+R kombinációt.

3) Ez a MacskaTeszt is kezd már elfajulni. Van benne két metódus, ami kb ugyanazt csinálja,
	csak más paraméterekkel. Egyszerűsítsük le!
   a) A cicából csináljunk mezőt, vagyis olyan változót,ami az egész
	osztályban látható. Ehhez mozgassuk át a metódusból az osztályba!
	Ne felejtsd el lefuttatni a teszteket!
   b) A @Before annotációval megmondhatjuk, hogy mit kell csinálni a teszt elindítása után.
	Készíts egy @Before public void setUp() metódust, és a cica kezdeti értékadását mozgasd
	át oda! Ne felejts el tesztelni!
	
4) Természetesen egy feladat akkor van kész, ha zöld és fel is pusholtad a githubra.